# -*- mode: mandoku-view; -*-
#+TITLE: 花木鳥獸集類
#+DATE: 2015-08-24 23:36:30.931768
#+PROPERTY: ID KR3k0063
#+PROPERTY: BASEEDITION WYG    
#+PROPERTY: JUAN 卷下
<pb:KR3k0063_WYG_003-1a>¶
欽定四庫全書¶
　花木鳥獸集𩔖卷下¶
　　　　　　　　　　　石門貢生吳寳芝撰¶
　　麒麟¶
異物志麟魚身而龍頷聖人生而瑞現焉天子有道麟¶
至於郊¶
吳薛琮麒麟頌懿哉麒麟唯獸之伯又曰徳以衞身不¶
布牙角屏營唐日帝堯保祿¶
<pb:KR3k0063_WYG_003-1b>¶
晉郭璞頌曰智在𨼆蹤仁表不牴¶
唐李嶠咏麟詩漢祀應祥開魯郊西狩逥竒音中鍾吕¶
成角喻英才畵像臨仙閣蔵書入帝臺若驚能吐哺為¶
覩鳯皇來¶
搜神記孔子發薪下麟視之麟向孔子䝉其耳吐書三¶
卷孔子受而讀之¶
蔡邕月令章句麟生于火游于土故修其母而致其子¶
五行之粹精也春秋保乾圗嵗星散為麟鶡冠子曰麟¶
<pb:KR3k0063_WYG_003-2a>¶
者𤣥枵之精春秋孔演圖木精也闘則日無光¶
白帖麒麟四靈之首百獸之先¶
爾雅麐麕身牛尾一角盖麟似麕圓頂一角¶
晉中興徴祥記麟麕身牛尾狼頭馬足¶
左哀十四年西狩于大野叔孫氏之車子鉏商𫉬麟以¶
為不祥賜虞人仲尼觀之曰麟也然後取之¶
漢宣帝時九真貢麟¶
漢武帝元朔九年幸雍祠五畤𫉬白麟一角五蹄又得¶
<pb:KR3k0063_WYG_003-2b>¶
木枝旁出輙復合上異之終軍對曰野獸并角明同根¶
也衆枝内附示無外也殆將有解編髪削左袵襲冠帶¶
要衣裳而蒙化者由是改元元狩後趙佗及匃奴王率¶
衆來降¶
春秋感精符麟一角明海内共一主也¶
廣雅麟者含仁懐義行歩中規折旋中矩游必擇土審¶
而後處不&KR0130;生蟲不折生草不羣居不旅行不犯䧟阱¶
不罹網羅¶
<pb:KR3k0063_WYG_003-3a>¶
埤雅角端有&KR0079;示有武而不用也¶
韓文公𫉬麟解麟之為靈昭昭也詠于詩書于春秋雜¶
出于記𫝊百家之書雖婦人女子皆知其為祥也¶
黄山谷麟趾賛麟有趾而不踶仁哉麟哉有四足而不¶
抵仁哉麟哉今之人一朝之忿以觸人㓕身辱親嗚呼¶
人中有獸獸中有人¶
　　騶虞¶
埤雅騶虞白虎黒文西方之獸也王者有至信之徳則¶
<pb:KR3k0063_WYG_003-3b>¶
應不踐生草食自死之&KR0079;傳謂白虎仁即此是也¶
郁離子曰西方有獸斑文而象虎名曰騶虞其性好仁¶
故出則天下偃武¶
埤雅騶虞其色見于白其文見于黒又義獸也而名之¶
曰虎則正宜以殺為事今反不&KR0130;生草食自死之肉盖¶
仁之至也¶
尚書大𫝊文王囚羑里散宜生取&KR0988;獸獻紂以贖其身¶
名曰騶虞又司馬相如封禅書般般之獸樂君之囿¶
<pb:KR3k0063_WYG_003-4a>¶
白帖前蜀永平三年騶虞見璧山有一鹿隨之¶
白帖宋元嘉二十六年琅琊有虎從騶虞¶
　　虎¶
淮南子曰虎嘯而谷風生本草衍義風之從虎者葢風¶
木也虎金也木受金制安得不從故嘯則風生自然之¶
理也襍俎虎交而月暈¶
說文虎山獸之君風俗通虎者陽物百獸之長¶
金樓子曰寅日山中稱虞吏者虎也¶
<pb:KR3k0063_WYG_003-4b>¶
尸子曰虎豹之駒雖未成文已有食牛之氣¶
韓子曰虎之所以能伏狗者爪牙也使虎釋其爪牙而¶
使狗用之則虎反伏于狗矣¶
虎説真虎不噬物王者不事兵噬物者凡虎也¶
烈士𫝊秦召魏公子無忌不行使朱亥奉璧一雙秦王¶
大怒將亥着虎圈中亥瞋目視虎眥裂血出濺虎虎終¶
不敢動¶
列子曰周宣王之牧正有梁鴦者能飬野禽獸令毛邱¶
<pb:KR3k0063_WYG_003-5a>¶
園𫝊之鴦曰且一言我養虎之法順之則喜逆之則怒¶
此有血氣者之性也然喜怒豈妄發哉皆逆之所犯也¶
夫食虎者不敢以生物與之為其殺之之怒也不敢以¶
全物與之為其碎之之怒也¶
春秋後語秦惠王謂陳軫曰韓魏相攻期年不解或謂¶
寡人救之便或謂勿救便子為寡人計之軫曰昔卞莊¶
子刺虎管&KR0390;子止之曰两虎方食牛牛甘必争爭必鬬¶
鬬則大者傷小者死從傷而刺之一舉必有雙虎之功¶
<pb:KR3k0063_WYG_003-5b>¶
莊子從之果𫉬两虎¶
拾遺記始皇三年畫工名列裔刻两白玉虎其毛如生¶
不㸃睛始皇使餘工夜㸃之化成虎去明年南郡獻白¶
虎二視之乃玉虎也¶
野史有射虎者遇老人説與虎有真虎遇之不可近近¶
之必傷老人去果有真虎來逼之㡬困乃絶不敢言射¶
虎¶
周書心之憂危若蹈虎尾¶
<pb:KR3k0063_WYG_003-6a>¶
莊子盗跖篇孔子遇栁下季季曰今者闕然數日不見¶
車馬有行色得微往見跖耶孔子仰天而嘆曰然栁下¶
季曰得無逆汝意若前乎孔子曰然丘所謂無病而自¶
灸也疾走料虎頭編虎&KR0161;幾不脫虎口哉¶
埤雅虎奮衝破又能畫地卜食葢蛇盤向壬鵲巢背嵗¶
燕伏戊己虎奮衝破此鳥獸之所以靈也¶
𩔖從虎行以爪坼地觀竒偶而行今人畫地觀竒偶者¶
曰虎卜¶
<pb:KR3k0063_WYG_003-6b>¶
風俗通俗𫝊虎本南郡李氏翁所化人呼為李耳則喜¶
呼斑即怒又方言陳魏宋楚之間謂之李父江淮南楚¶
之間謂之李耳注云虎食物值耳即止以觸其諱故也¶
東吳都卬曰宋鄉先生范文穆公愛談虎事嘗搆一軒¶
榜曰説虎軒予齋居無事客有談及此者因舉舊聞一¶
二以資博識虎𩔖能識人氣未至百步輙伏而嘷聲震¶
山谷須臾奮躍摶人人有勇者不為之動虎止而坐逡¶
巡弭耳而去又虎骨甚異雖咫尺淺草能伏身不露及¶
<pb:KR3k0063_WYG_003-7a>¶
其虓然作聲則嵬然大矣又虎不食小兒兒癡不知虎¶
之可懼故不得而食兼不食醉人必坐守以俟其醒非¶
俟其醒俟其懼也又人或罹虎口其神魂被虎所役往¶
往為之前導凢今人死于虎者衣服巾&KR0130;皆别置于地¶
非虎之威能使自觧是鬼之為也俗謂之倀鬼又虎飢¶
則果實兼啖不特獸也凢食男子必自勢起婦人必自¶
乳起惟不食婦人之隂或遇之者當作勢與敵而屢退¶
引至曲路即可避去葢虎不行曲路故也又虎食犬則¶
<pb:KR3k0063_WYG_003-7b>¶
醉犬虎之酒也¶
春秋後語楚王問羣臣曰北方之民畏奚昭恤何如江¶
乙對曰虎求百獸食之得狐狐曰子無噉我天帝命我¶
長百獸子以我不信我為子先子隨我後觀百獸見我¶
能無走乎虎隨狐而行百獸見皆走虎不知獸之畏已¶
反以為畏狐也今王地方五千里帶甲百萬而任之于¶
昭恤然北方非畏昭恤實畏王之甲兵¶
埤雅鳩食桑椹則醉貓食薄荷則醉虎食狗則醉今虎¶
<pb:KR3k0063_WYG_003-8a>¶
所在麂必鳴以告又淮南子曰蝟使虎申蛇令豹止各¶
有所制也¶
王孚安成記後漢人都區寳者居父喪隣人格虎走趨¶
其廬中即以蓑衣覆藏之鄰人尋跡問寳曰虎豈有可¶
念而藏之乎後此虎送禽獸至若助祭然寳由是知名¶
陳留耆舊傳王業字子香為荆州刺史有徳政卒於枝江¶
有三白虎低頭曳尾&KR0043;衛其喪及喪去踰州境忽然不見¶
世説桓石䖍為兒時從父征西獵有虎被數箭伏¶
<pb:KR3k0063_WYG_003-8b>¶
在地諸將請䖍曰惡即能㧞虎箭否石䖍至虎邊㧞一¶
箭虎跳䖍亦跳高于虎虎還伏䖍復㧞一箭¶
唐裴旻守北平善射一日得虎三十一父老曰此彪也¶
稍北有真虎遇之必敗旻怒躍馬趨之有虎小而猛據¶
地大吼旻馬辟易弓矢墮落自是不復射虎李翺有裴¶
將射虎圖讃¶
孝子𫝊楊香父為虎所噬香忿搏之父得免又楊豊為¶
虎所噬有女年十四手無刀刄直搤虎頭以免父難¶
<pb:KR3k0063_WYG_003-9a>¶
唐鍾𫝊少時醉遇虎與闘虎摶其肩傅亦持虎不置會¶
人斬虎得免既貴悔之戒諸子曰士尚智與謀勿効吾¶
暴虎也¶
魏略文帝將受禅郡國奏白虎二十七見¶
異苑扶南王苑尋常畜生虎及鱷魚若有訟未知曲直¶
便投于魚虎魚虎不噬則有理穢貊之人祭虎為神良¶
有以也¶
白帖晉郭文至孝嘗有虎張口向文文視其口有横骨¶
<pb:KR3k0063_WYG_003-9b>¶
乃以手探去之至明日乃啣一鹿獻于堂前¶
商氏世說商亮字子華少學公羊年十四舉孝㢘到陽城¶
遇兩虎爭一羊亮乃按劒瞑目斬斷羊腹虎各以其半去¶
博異志天寳中河南緱氏縣仙鶴觀每年九月二¶
日夜有一道士得仙其夜皆不為扃户以求上昇之應¶
後張竭忠攝令疑之至時乃令二勇者持兵器潜覘之¶
至三更後見一黒虎入仙鶴觀&KR0742;一道士出二人射之¶
不中棄而去竭忠申府請弓矢大獵于太子陵東石穴¶
<pb:KR3k0063_WYG_003-10a>¶
中格殺數虎其間金籙玉簡及冠帔人髮甚多¶
吳越備史錢王鏐以錦城有兵冦命閭丘方建下元金¶
籙齋于東府龍瑞宫有黒虎一蹲宫前醮罷遂不見¶
管子曰桀之時女樂三萬人放虎於市觀其驚駭以為戲¶
孟子曰虎負嵎莫之敢攖¶
左傳莊公十年齊宋師次于郎公子偃自雩門竊出䝉臯比¶
而先犯之大敗宋師按臯比即虎皮也¶
風俗通人卒得病燒虎皮飲之即愈或以皮繫之衣服¶
<pb:KR3k0063_WYG_003-10b>¶
亦可避惡¶
西京襍記李廣獵㝠山之北見卧虎一矢斃之以頭為¶
枕示服猛也又鑄銅象其形為溲器示厭辱之意¶
河圖懸虎鼻于門上周一年取燒作屑與婦人飲之二¶
月中便有孕生䝿子勿令人知亦勿令婦見之¶
禮檀弓孔子過泰山側有婦人哭于墓者而哀夫子感¶
而聼之使子貢問之曰子之哭也一似重有憂者對曰¶
然昔吾舅死于虎吾夫又死于虎今吾子又死焉夫子¶
<pb:KR3k0063_WYG_003-11a>¶
曰何為不去曰無苛政子曰小子識之苛政甚于猛虎¶
也¶
西京&KR0462;記東海人黄公少善為幻秦末有白虎見東海¶
詔遣黄公以赤刀往厭之及衰老飲酒過度術既不行¶
遂為虎所食¶
漢書李禹有勇氣上召使刺虎懸纍下圈中未至地有¶
詔引出之禹以劒斫絶纍欲以刺虎上壯之¶
易頥卦虎視眈耽其欲逐逐¶
<pb:KR3k0063_WYG_003-11b>¶
考異郵三九二十七日陽氣成故虎七月而生陽立于¶
七故虎首尾長七尺般文者隂陽雜也¶
𩔖從虎一千年角生¶
抱朴子曰虎夀千嵗五百嵗毛色變白¶
淮南子曰牛哀病七日化為虎其兄啓户而入虎摶而¶
殺之方其為虎不知其嘗為人也方其為人不知其且¶
為虎也¶
述異記漢宣城太守封邵一日忽化為虎食郡民諺云¶
<pb:KR3k0063_WYG_003-12a>¶
無作封使君生不能治民反食民又虎化為人好着紫¶
葛衣足無踵侯鯖録虎化人惟尾不化湏焚去之乃成¶
人¶
唐五行志大厯四年虎入京師長夀坊宰臣元載家廟¶
射殺之¶
雜俎尋陽山上有石人高丈餘虎至此輙到石人前¶
唐李賀韓愈張籍俱有猛虎行¶
符載有畋𫉬虎頌¶
<pb:KR3k0063_WYG_003-12b>¶
　　豹(附獬豸/)¶
易革卦君子豹變其文蔚也爾雅西方之羙有文蔚之¶
皮焉¶
管子曰上大夫豹飾列大夫豹䄡此齊一時之數非古也¶
周禮春官以禽作六贄以等諸臣孤執皮幣注云天¶
子之孤以虎皮取其文炳也公之孤以豹皮取其文蔚¶
也皮帛者謂束帛而加以皮云¶
五行志韋后妹嘗為豹枕以辟邪¶
<pb:KR3k0063_WYG_003-13a>¶
博物志豹死守窟¶
廣志狐死首丘豹死首山言不㤀本也¶
韓子曰狄人獻𤣥豹于秦文公文公受皮而嘆曰此以¶
皮之美自以為罪者也¶
漢書虎豹在山百獸震恐及在檻穽之中揺尾而求食¶
積威約之漸也¶
埤雅豹一名程列子曰程生馬古詩謂餓狼食不足饑¶
豹食有餘言狼貪豹亷有所程度而食故名程¶
<pb:KR3k0063_WYG_003-13b>¶
五代王彦章謂人曰豹死留皮人死留名¶
杜牧詩歸來煮豹胎按胎味極美葢猩唇豹胎天下之¶
至味也¶
孫氏瑞應圗幽州即谷山多𤣥豹¶
汲冢周書屠州有黒豹¶
格物論獬豸神竒之獸状如羊而一角青色四足性忠¶
直一名任法獸¶
雜俎唐𤣥宗時冨平縣奏産一神羊肉角當頂有白毛¶
<pb:KR3k0063_WYG_003-14a>¶
議者以為獬豸¶
田求子曰堯時有遣豸緝其毛為帝帳¶
説文黄帝時有遺以獬豸者帝問何食何處曰豸夏處¶
山澤冬食松柏¶
論衡獬豸一角羊也知曲直識邪佞神異經性忠而觸¶
邪東北方之獸也故今立獄皆東北向依所在也又云¶
見人鬭觸不直者聞人争咋不正者¶
　　獅(附貘/)¶
<pb:KR3k0063_WYG_003-14b>¶
孫氏瑞應圗黄帝巡于東海白澤出能言語¶
穆天子巡行天下乗狻猊日走五百里¶
波斯國出獅子犀牛¶
條支國出獅子犀牛¶
東漢章帝章和中月氏國獻獅子形似麟無角¶
章帝時安息國獻獅子其形似虎正黄色有髯耏尾¶
端有茸毛大如斗順帝陽和中䟽勒國獻&KR0522;牛獅子¶
齊書王敬則夢騎五色獅子位至太尉¶
<pb:KR3k0063_WYG_003-15a>¶
唐中宗時大食國獻獅子璹諫曰是獸非肉不食自碎¶
葉至都所費甚廣陛下鷹犬且不畜而厚資飬猛獸哉¶
有詔停獻¶
太乙真人受玉清勅命乗青獅徃獄中渡齊人罪稱曰¶
救苦天尊今道家有其像¶
沈約宋書宗慤討林邑入象浦林邑王范陽邁傾國來¶
逆以具裝被象前後無際慤以為外國有獅子能伏百獸¶
乃令製其形與象相禦象果驚奔敵因潰亂遂克林邑¶
<pb:KR3k0063_WYG_003-15b>¶
鷄跖集唐開元末西域獻獅子至安西道中繋于驛樹¶
近井哮吼若不自安俄頃風雨大至有龍自井中出飛¶
去¶
唐王仁皎忿韋后與武三思亂國與二三所親者論之¶
每至切齒宋之問弟之愻竊聽之遣姪曇上書告之以¶
希韋旨三思大怒奏誅同皎及其黨兄弟竝受五品官¶
之愻為光祿丞之問為鴻臚丞曇為尚乗奉御天下怨¶
之皆相謂曰之問等緋衣王仁皎血染也及誅逆&KR0330;之¶
<pb:KR3k0063_WYG_003-16a>¶
後遂流愻于嶺南一日之愻白晝見同皎同皎撃之七¶
孔皆流血遂死時客有問于浮休子曰來俊臣之徒何¶
如對曰昔有獅子王于深山𫉬一豺將食之豺曰請為¶
王送二鹿以自贖獅子王喜周年之後無可送王曰汝¶
殺衆生亦已多今次到汝汝其圖之豺黙無以對遂齚殺¶
之俊臣之軰何異豺也未幾亦遇&KR0852;浮休子張鷟號也¶
博物志魏武帝伐冒頓經白狼山逢獅子使人格之畏¶
勢不敢近忽有一獸從林中出状如狸跳上帝車軛獅¶
<pb:KR3k0063_WYG_003-16b>¶
子至即跳上獅子頭獅子伏不敢起遂殺之得獅子還¶
自此四十里外雞犬皆無鳴吠者¶
宋炳撃象圗序梁伯玉説沙門釋僧吉云嘗從天竺欲¶
向大秦忽聞數十里外哮吼之聲驚天怖地頃之見百¶
獸率走蹌地至絶既而四巨象鳩焉而至以鼻卷泥數¶
噴鼻偶立俄有獅子三頭崩石折木直摶四象以殪血¶
若溢泉巨樹草偃¶
趙宗儒官太常卿太常有五坊獅子樂非大朝會不作¶
<pb:KR3k0063_WYG_003-17a>¶
南部新書西明慈恩寺多名畫其塔前壁上濕耳獅子¶
時所重也¶
唐康居國獻獅子帝命虞世南作賦濶臆修尾勁毫柔¶
毳鈎爪鋸牙藏鋒畜鋭弭耳宛足伺間借勢暨乎奮鬛¶
䑛唇倐來忽往瞋目電矅發聲雷響拉虎吞&KR0411;裂犀分¶
象碎隨兕于齦齶屈巴蛇于指掌踐藉則林&KR0354;摧殘哮呼¶
則江河震蕩¶
九齡獅子贊序頃有至自南海厥繇西極獻其方物而¶
<pb:KR3k0063_WYG_003-17b>¶
獅子在焉爾雅所謂狻猊如虥貓食虎豹今之所見信¶
然絶猛者也其天骨雄詭材力傑異得金精之剛為毛¶
羣之特屹立不動而九牛相失眈視且瞋而百獸皆伏所¶
所以肉視犀象孩撫熊羆其餘𤨏細不置牙齒¶
雜俎集賢校理張希復言舊有獅子尾拂夏月蝇蚋不¶
敢集其上¶
釋氏書言以獅子筋為琴絃鼓之衆絃皆絶¶
唐高適樊少府㕔獅子圗賛紺眼星懸赤毛熖起顧犀¶
<pb:KR3k0063_WYG_003-18a>¶
象則百隊山跧㸔熊羆則千羣野死以此言威威可知¶
矣仙尉樊公冩象圖中崑崙卻捽而屋壁欲動虎豹膽¶
懾而訟庭已空稜稜兮隔簾飛霜颯颯兮滿院生風于¶
是乎獅子為百獸之長遂識樊公為百夫之雄¶
蘇子瞻獅子屏風賛并序潤州甘露寺有唐李衛公所留¶
陸探微畫獅子板余自錢塘守膠西過而觀焉使工人¶
摹之為一屏置公堂中且賛之曰圓其目仰其鼻奮髯¶
吐舌威見齒舞其足前其耳左顧右盻喜見尾雖猛而¶
<pb:KR3k0063_WYG_003-18b>¶
和葢其&KR0231;嵓嵓高堂䕶燕几啼呼顛沛走百鬼嗚呼妙¶
哉古陸子¶
孔帖唐薛萬均已卒後上以貘皮賜羣臣及薛萬徹而¶
誤呼萬均愴然曰萬均朕勲舊忽口其名豈死者有知¶
冀此賜乎因命焚與之¶
唐世多畫貘作屏¶
埤雅貘獸似熊象鼻犀目獅首豺髪小頭庳腳黒白駁¶
能䑛食銅鐡及竹鋭鬐骨實無髓皮辟溫濕以為坐毯¶
<pb:KR3k0063_WYG_003-19a>¶
則消膜外之氣劉子曰飛鼯甘煙走貘美鐵貘一作貊¶
又八郡志貊大如驢多力所觸無不拉¶
本草貘齒骨極堅以刀斧槌鍛鐵皆碎落火亦不能燒¶
人得之詐為佛牙佛骨以誑俚俗¶
埤雅貘糞為兵可以切玉其溺又能消鐵為水¶
白居易貘屏贊并序貘者生南方山谷中寢其皮辟瘟¶
圖其形辟邪予舊病頭風每寢食常以小屏衛其首適遇¶
畫工合寫之按山海經此獸食鐵與銅不食他物因有所¶
<pb:KR3k0063_WYG_003-19b>¶
感遂為贊云邈哉竒獸生于南國其名曰貘非鐵不食昔¶
在上古人心忠質征伐教令自天子出劔㦸省用銅鐵羡¶
溢貘當是時飽食終日三代以降王法不一鑠鐵為兵範銅¶
為佛佛像日益兵刄日滋何山不剗何谷不&KR0549;銖銅寸鐵¶
㒺有孑遺悲哉彼貘無乃餒而嗚呼匪貘之悲惟時之悲¶
　　象¶
埤雅象性乆識能浮水出没體具十二肖&KR0079;唯鼻是其本¶
&KR0079;膽不附肝隨月轉在諸肉假令正月建寅則膽在虎&KR0079;¶
<pb:KR3k0063_WYG_003-20a>¶
建夘則膽在兔&KR0079;雜爼象生五嵗始生膽随四時在四足¶
春前左夏前右秋後左冬後右如龜無定體也¶
字說象齒感雷莫之為而文生埤雅象牙生花必因雷聲¶
故古者以為器飾今人欲馴象以小斧刄斵之其金瘡見¶
星月即合¶
莊子曰象見子皮無逺近而泣¶
博物志南方有象各有雌雄其一雌死百有餘日其雄泥¶
土著身獨不飲食人問其所以輙流涕若有哀状¶
<pb:KR3k0063_WYG_003-20b>¶
左襄二十四年子産寓書于子西以告宣子曰象有齒以¶
焚其身¶
左定四年呉伐楚鍼尹固與王同舟王使執燧象以奔呉¶
師注云燒燧火以繫象尾使驚奔呉師¶
萬震南州異物志俗𫝊象牙嵗脫猶自愛惜掘地深藏之¶
人欲取必作假牙潜往代之不令其見也見則不藏故處¶
郭璞象贊象之為獸形骸特詭身倍數牛目不踰貉鼻為¶
口役望頭若尾馴良承教聽言則跪素牙玉潔載籍所美¶
<pb:KR3k0063_WYG_003-21a>¶
服重致逺行如丘徙¶
帝王世紀舜𦵏蒼梧下有羣象常為之耕¶
漢書大宛身毒國其人乘象以戰又王莽與世祖戰昆陽¶
驅虎豹犀象以助威武¶
漢武時南海獻馴象注云象能拜随人意成帝時林邑獻¶
一象能拜跪¶
呉賀齊為新都太守孫權出祖道作樂舞象權謂齊曰今¶
定天下都中國使殊俗貢琛百獸率舞非君其誰¶
<pb:KR3k0063_WYG_003-21b>¶
東漢張茂夢大象問萬推推曰象者獸也獸者守也君當¶
為郡然不能令終象有齒以焚其身也果如其言¶
晉時南越獻馴象養于臯澤中每正朝大㑹皆入充庭帝¶
行則以象車引導以試橋梁後象以鼻擊害人有司啟之¶
欲殺象象垂鼻而泣血流地不敢動自是朝議以象無益¶
于事悉送還越¶
唐永徽以来文單國屢獻馴象凡三十二皆畜苑中頗有¶
善舞者徳宗即位以為物性不遂悉放於荆山之陽¶
<pb:KR3k0063_WYG_003-22a>¶
嶺表録異蠻王迎漢使于百花樓前設舞象奏音樂引入¶
一象以金羇絡首錦䄡垂身掉頭搖尾皆合節奏¶
明皇雜錄上毎賜酺御樓引大象犀牛或拜或舞動合音律¶
南楚新聞唐明皇常教象拜舞天寳之亂祿山大宴衆酋¶
出象紿之曰此象自南海奔来知吾有天命雖異𩔖必拜¶
舞左右命之拜象皆怒目卬首不肯拜命之舞怒目歛足¶
不肯舞禄山怒盡殺之¶
范至能虞衡志象形雖大而不勝痛故人得以數寸之鈎¶
<pb:KR3k0063_WYG_003-22b>¶
馴焉馴之乆者見象奴来則低首跪前膝人&KR0191;之以登¶
則奮而起行¶
格物論象雖魁梧而蚺蛇能吞之三嵗而出其骨¶
埤雅象南越大獸長鼻牙望前如後三年一乳行孕&KR0079;¶
倍十牛命在其鼻其所食物皆以鼻取之¶
虞衡志象出交趾山谷惟雄者有兩長牙象頭不能俯¶
頸不可囘口隱於頤去地尚逺運動以鼻為用一軀之¶
力皆在鼻将行先以鼻拄地乃移足知其足力劣于鼻¶
<pb:KR3k0063_WYG_003-23a>¶
也鼻端甚深可以開闔取物中有小肉夾雖芥子亦可¶
拾每以鼻取食即就爪甲撃去泥垢而後捲以入口飲¶
水亦以鼻反而捲之足如柱無指而有爪甲五枚形如¶
大栗登高山下峻坂渉深水形臃腫而甚㨗交趾出象¶
處曰象山山有石室惟通一路週圍皆石壁先置芻豆¶
于中驅一馴雌入焉布甘蔗于道以誘野象象來食蔗¶
則縱馴雌入野象羣誘以歸石室隨以巨石窒門象饑¶
人縁石室飼馴雌野象見雌得食亦狎而來求飼益狎¶
<pb:KR3k0063_WYG_003-23b>¶
則鞭之少馴則騎而制之久則漸解人意又為立名字¶
呼之則應牧者謂之象奴又曰象公¶
　　犀¶
韓詩外𫝊太公使南宫适至義渠得駭雞犀以獻于紂¶
舊説犀之通天者可以破水駭雞葢犀之羙者有光故¶
雞見影而驚其次角理復有正挿倒挿腰鼓挿者抱朴¶
子曰通天犀角有白縷如絲直至角端直屋中則烏鳥¶
不敢集屋上置米中雞輙駭呼不敢食刻為魚衘入水¶
<pb:KR3k0063_WYG_003-24a>¶
則水開三尺¶
北夢𤨏言楊収女適裴坦長子嫁資豐厚坦尚儉聞之¶
不樂一日與夫人至新婦院見䑓上果楪乃卧魚犀遽¶
拂䄂出¶
本草通天犀胎時見天上物過並形于角故曰通天抱¶
朴子曰赤理如綖自本徹末故曰通天¶
世言犀望星而星入角續夷堅志凡犀角遇山川日月¶
草木鳥獸隨寓成形唯宋韓魏公犀帶中央一片乃鹿¶
<pb:KR3k0063_WYG_003-24b>¶
&KR0742;花孝宗犀帶一片乃是南極老人星像¶
異物志犀舌有棘常食草木棘刺不啖莖葉也¶
格物論海人取犀之法先于山路多植木如猪羊棧其¶
犀以前腳直常倚木而息年久木爛犀或倚之木折犀¶
倒久不能起人因格殺之而取其角¶
埤雅犀亦絶愛其角墮角即自理之王粲游海賦云羣¶
犀代角巨象觧齒是也¶
格物論犀之最貴者有通天花文犀有此文必自惡其¶
<pb:KR3k0063_WYG_003-25a>¶
影常飲濁水不欲照見也¶
異物志海中水犀樂聞絲竹彼人動樂則出常為人所¶
𫉬¶
本草李司封宗易嘗言石駙馬保吉知陳州其州&KR0351;一¶
皆新之每毁舊屋則坐于下風塵自分去人皆驚怪葢¶
其所帶乃辟塵犀也¶
唐太宗初女蠻貢&KR0031;龍犀鱗鬛爪甲悉備¶
爾雅南方有梁山犀象出焉¶
<pb:KR3k0063_WYG_003-25b>¶
孔帖巴浦之犀其可遇乎又云馳烏弋之名揉黄支之¶
羙烏弋黄支皆犀所出之國也¶
嶺表録異以辟塵犀為婦人簮梳塵不着髪¶
唐張易之為母作犀簟¶
　　熊(附羆/)¶
埤雅熊當心有白脂如玉味甚羙俗呼為熊白¶
熊好舉目而引氣謂之熊經¶
酉陽雜俎熊膽春在首夏在腹秋在左足冬在右足¶
<pb:KR3k0063_WYG_003-26a>¶
雜俎唐髙宗時伽毗葉國獻天鐵熊大如狗蒼色作聲¶
諸竅皆沸能擒獅象虎狼䏶中有筋大如鴨邜¶
周官司表王大射則共虎侯熊侯豹侯設其鵠諸侯則¶
共熊侯豹侯卿大夫則共麋侯皆設其鵠¶
墨客揮犀熊在山中行數千里皆有跧伏之所必在巖¶
谷林木中山民謂之熊館唯虎出百里外則迷失道路¶
矣¶
異説熊多力而性悍故與猛虎同居不相噬又有人熊¶
<pb:KR3k0063_WYG_003-26b>¶
状如人立而走攀援如猿猴取其膽可醫疾好事者用¶
以淬筆端則不蛀愈于黄連及椒湯也又善辟塵置膽¶
濁水則立澄故醫者用以却痰穢殊効熊必羣居而步¶
伍不失長㓜獸熊状如羊狗熊似狗嶺表有黒熊祠祝¶
融之御古稱能火即此意¶
孟子魚我所欲也熊掌亦我所欲也二者不可得兼舍¶
魚而取熊掌也按熊冬蟄不食饑則自䑛其掌故羙在¶
其掌吳元夫鄂州人宋寳慶乙酉四年渡海覆舟漂至¶
<pb:KR3k0063_WYG_003-27a>¶
一島見雌熊引至穴中聚毛為巢與棃&KR0037;獸肉飼之其¶
人因與之交生一子皆人像也但畧垂耳後遇舟得歸¶
續捜神記晉昇平中有人入山射鹿忽墮一坎内見熊¶
子數頭須臾有大熊入瞪視此人人謂必害己良久大¶
熊出果分與諸子末後作一分着此人此人饑久冐死¶
取噉之既而轉狎習每旦熊母覔食還輙分果此人頼¶
以支命後熊子大其母一一負將出子既出盡此人自¶
分死坎中乃熊母復還入坐人邉人解其意便抱熊足¶
<pb:KR3k0063_WYG_003-27b>¶
熊即跳出遂得無死¶
孔帖南蠻東有謝蠻貞觀三年其酋元深入朝戴烏熊¶
皮冠¶
張續宣室志張鋋歸蜀夜次巴西有人拜曰巴西侯奉¶
請既見置酒邀六雄將軍至皆黒衣其状贔然天將曉¶
鋋悸窹見巨熊卧于前者所謂六雄將軍也¶
埤雅釋獸羆似熊而大黄白文長首高腳聳目能縁能¶
立遇人則擘而攫之俗云熊羆眼直惡人横目其白生¶
<pb:KR3k0063_WYG_003-28a>¶
于心之下肓之上亦如熊白而麤秋冬則有春夏則亡¶
猛憨多力能㧞大木一説羆有黄赤二種披髪人立絶¶
有力者¶
俗云熊羆冨脂至春膔瘠即登高木自墜謂之撲膔今¶
人畜熊以梃撻之更致壮長葢倣于此¶
舊説獅子虎見之而伏豹見之而瞑羆見之而躍葢獅¶
子又畏羆故也¶
陳師道羆説晉人以五犬逐一羆羆鷙而力強于用大¶
<pb:KR3k0063_WYG_003-28b>¶
所與敵者皆天下强有力也犬弱而徤巧于用小顧左¶
而右逐前而後羆不能搏也行不數十里羆敗而伏犬¶
更前而殺之獸之鷙者爪莫如虎齒莫如豹而羆食之¶
故稱勇力莫如熊羆而受制于犬者遇非其敵困于羣¶
犬耳詩云憂心悄悄慍于羣小羆之謂矣¶
　　槖駞¶
漢書大月氏國出一封槖駞注云脊上有一封封高也¶
若封土然¶
<pb:KR3k0063_WYG_003-29a>¶
駞背有两峯如馬鞍名曰駞峰駞足三節長頸色蒼&KR0260;¶
凡負物屈足受之載未盡量終不起¶
東觀漢紀單于於龍祠闘槖駞以為樂¶
孔帖南蠻寳利佛逝有槖駞豹文而犀角且耕且耒名¶
曰牛駞豹¶
白帖槖駞本出泉渠¶
白帖漢鄯善多槖駞¶
史記蘇秦説楚威王曰王誠能用臣之愚計則韓齊燕¶
<pb:KR3k0063_WYG_003-29b>¶
趙鄭衞之妙音美人必充後宫燕代槖駞良馬必實内廐¶
三水小牘劉東仁為江州刺史自京將槖駞至郡放¶
之山下野人見而大驚共射之乃以状白州曰𫉬廬山¶
精于其處劉命致之乃所放駞耳¶
&KR0054;物志燉煌西渡流沙往外國千餘里中無水時有伏¶
流處人不能知槖駞知水脉過其處輒停不行以足踏¶
地人掘即得水¶
後周四夷𫝊流沙數百里夏日多熱風為行旅之患其¶
<pb:KR3k0063_WYG_003-30a>¶
風欲至唯老駞知之即引項而鳴埋其鼻口于沙中人¶
以為候即以氊擁其鼻口其風迅速須臾即過不爾則¶
至危斃郁離子曰知風莫過于老駞識路莫逾于老馬¶
唐楊國忠欲厚結哥舒翰共排安禄山奏以翰兼河西¶
節度使賜爵西平郡王是時中國盛强自安逺門西盡¶
唐境凡一萬一千里閭閻相望桑麻翳野天下稱庶冨¶
者無如隴右翰每遣使入奏嘗乗白槖駞日馳五百里¶
田縉拜綏夏銀節度使王師伐蔡縉上槖駞牛馬助軍¶
<pb:KR3k0063_WYG_003-30b>¶
酉陽雜俎明駞千里腳駞卧腹不帖地屈足漏明則行¶
千里明字多誤作鳴非也¶
異域志西南夷國山上有石駱駞腹下出水飲之令人¶
身白净¶
史思明陥兩京嘗以槖駞載禁府珍寳貯范陽若邱阜¶
然王荆公詩槖垂鈴棧駞名&KR1387;按義訓牛之聲曰牟駝¶
之聲曰&KR1387;¶
梅聖俞詩鳴駞出西域衘尾自連連漢驛凌雲去胡人¶
<pb:KR3k0063_WYG_003-31a>¶
踏雪牽當時識風候遇磧辨沙泉老覺肉封側猶䝉錦¶
帕鮮¶
　　鹿¶
詩大雅王在靈囿麀鹿攸伏麀鹿濯濯¶
大雅瞻彼中林甡甡其鹿注甡甡衆多並行之貌又小¶
雅麀鹿麌麌¶
小雅&KR0687;&KR0687;鹿鳴食野之苹毛詩草蟲經鹿得苹&KR0687;&KR0687;然¶
鳴而相呼¶
<pb:KR3k0063_WYG_003-31b>¶
詩召南林有樸&KR0554;野有死鹿白茅純束有女如玉注云¶
言美士以樸&KR0554;藉死鹿束以白茅而誘此如玉之女也¶
埤雅犬性獨狐性孤羊性羣鹿性䴡説文曰鹿之性見¶
食急必旅行麗旅行也詩小雅儦儦俟俟或羣或友則¶
以鹿性旅行故趨則儦儦行則俟俟也¶
楚詞青莎雜𣗳蘋草靃霏白鹿麕麚或騰或倚虞世南¶
白鹿賦有金方之瑞獸乃矅質于名都既馴狎于郊甸¶
亦騰倚于山隅素毳呈彩霜毛應圖宴嘉賔于雅什偶¶
<pb:KR3k0063_WYG_003-32a>¶
僊客于天衢¶
穆天子𫝊天子征于菹&KR0279;獵菹之獸有白鹿一迕乗而¶
逸天子乗蕖黄之乗馳焉¶
後周書文帝獵于印山圍不齊獸多越逸帝怒俄有一¶
鹿突圍而走賀若敦躍馬逐鹿上東原棄馬步逐至山¶
半乃掣之而下帝大悅諸將皆免罪¶
齊桓問于管仲曰楚强國吾欲伐之力不能勝柰何對¶
曰公䝿買其鹿公即使人載錢二千萬求生鹿于楚人¶
<pb:KR3k0063_WYG_003-32b>¶
楚人遂釋耕農而田鹿¶
晉書石勒微時嘗傭于臨水為逰軍所囚會有羣鹿從¶
傍而過軍人競逐之勒乃𫉬免俄見一老父謂勒曰向¶
羣鹿者我也君應為中州主故相救耳¶
左文十七年晉侯蒐于黄父遂復合諸侯不見鄭伯以¶
為&KR0983;于楚也鄭子家使執訊而與之書以告趙宣子曰¶
古人有言畏首畏尾身其餘幾又曰鹿死不擇音小國¶
之事大國也徳則其人也不徳則其鹿也鋌而走險急¶
<pb:KR3k0063_WYG_003-33a>¶
何能擇注云音當作䕃言鹿死不擇休䕃之所以喻鄭¶
既㓕亡當不擇所從之國也¶
字説鹿性警防分背而食以備人之害葢鹿萃善走者¶
分背而食食則相呼群居則還其角外向以防物之害¶
己故詩况君臣之義而毛詩草蟲經曰鹿欲食皆鳴相¶
召志不忌也¶
埤雅鹿者僊獸常自能樂性從其雲泉至六十年必懐¶
瓊于角下角有斑痕色如㸃行或有涎出于口不復能¶
<pb:KR3k0063_WYG_003-33b>¶
急走也葢鹿戴玉而角斑魚懐珠而鱗紫¶
楚祠飛鳥號其羣兮鹿鳴求其友¶
爾雅鳥之所乳謂之巢雞雉所乳謂之窠兔之所息謂¶
之窟鹿之所息謂之場詩豳風町疃鹿場言町畦村疃¶
之中無人焉故鹿以為塲也¶
孝子𫝊伍襲字世公丁父憂廬墓側有一鹿凡每遇襲¶
哭踞墓悲鳴¶
周官視朝則皮弁服皮弁正以鹿皮為之¶
<pb:KR3k0063_WYG_003-34a>¶
史記古有皮幣諸侯用以聘享漢武帝乃以白鹿皮方¶
寸縁以藻繢為幣直四十萬王侯朝覲聘享必以為薦¶
抱朴子曰南中多鹿每一遊牝多至數百至春羸痩葢¶
因逰牝多也及夏唯食菖蒲一味即肥或云鹿能别良¶
草恒食九物餘多不食¶
列子曰鄭人有薪于野者遇駭鹿而斃之恐人見之也¶
遽而藏諸隍中覆之以蕉不勝其喜俄而遺其所藏之¶
處遂以為夢焉順途而詠其事傍人有聞者用其言而¶
<pb:KR3k0063_WYG_003-34b>¶
取之既歸告其室人曰向薪者夢得鹿而不知其處吾¶
今得之彼直真夢者矣¶
晉許孜親没負土成墳植松栢五六里時有鹿觸其松¶
栽孜悲嘆曰鹿不念我乎明日忽見鹿為猛獸所殺置¶
所栽松下¶
南史扶南國以鹿駕車其國人養鹿如中國畜牛以乳¶
為酪又囘鶻豢鹿若牛馬惟食苔俗以駕車¶
辛孟年七十與麋鹿同羣人稱鹿僊¶
<pb:KR3k0063_WYG_003-35a>¶
晉書陶淡侃之孫雅好導養年十五六便服食絶榖得¶
白鹿子馴飬之常與俱往還後遂不復還家¶
捜神記淮南朱氏田間種豆忽見二女姿容甚美着紫¶
襭天雨而衣不濡朱氏壁上見挂一銅鏡鏡中見二鹿¶
以刅斫𫉬之以為脯¶
幽明録陳郡謝鯤嘗在一亭中宿此亭從來殺人四更¶
時有一人黄衣呼于門外鯤因令伸臂于忩中鯤即極¶
力掣之臂脫而去明日看乃鹿&KR0553;也尋血得鹿焉¶
<pb:KR3k0063_WYG_003-35b>¶
𡊮崧白鹿山詩序荆門山臨江皆絶壁峭峙五百餘丈¶
亘帶激流禽獸所不能至此岸有一白鹿浮過江行人¶
競逐之謂至山下必可得也鹿忽飛超踰岡而去故名¶
此壁曰白鹿山¶
雜俎虞部郎中陸紹第為盧氏縣尉常觀獵人獵忽遇¶
鹿五六頭臨澗見人不驚毛斑如畫陸怪獵人不射問¶
之獵者言此僊鹿也射之不能傷且復不利陸不信强¶
之獵者不得已一發矢鹿帶矢而去及返射者墜崖折¶
<pb:KR3k0063_WYG_003-36a>¶
左足¶
齊書始興盧度𨼆居西昌三顧山鳥獸隨之夜有鹿觸¶
其壁度曰汝勿壊我壁鹿應聲而去¶
唐書褚無量丁母憂廬于墓有手植松柏鹿常犯之無¶
量泣曰山中草木不少何忍犯吾先塋𣗳栽因通夕守¶
䕶俄有羣鹿近廬悉馴狎不復侵害又羅威字徳仁母¶
没盡哀廬于墓白鹿乃馴擾于墓側也¶
白氏帖蘇耽與衆兒獵常騎鹿遇險絶之處皆能超越¶
<pb:KR3k0063_WYG_003-36b>¶
衆兒問曰何得此異常鹿也答曰乃龍也¶
唐李渤與兄渉俱𨼆廬山嘗養一白鹿因名其山曰白¶
鹿洞¶
杜詩號山無定鹿¶
歐詩朝渴飲清池暮飽卧深柵¶
雜俎胡垧為虢州時獵人得一鹿重百八十斤蹄下貫¶
銅鐶上有篆字博物者不能識¶
津陽門詩長生鹿痩銅牌垂注云上嘗于芙蓉園𫉬白¶
<pb:KR3k0063_WYG_003-37a>¶
鹿惟王山人識之曰晉時鹿也上異之令左右周視乃¶
于角際雪毛中得銅牌刻曰宜春苑白鹿上愈愛之¶
　　麋(附麞/)¶
埤雅麋鹿屬也故麋之文從鹿從米從米則以麋性善¶
迷故也¶
埤雅凡含血之物肉差易長其次角難長最後骨難長¶
故人自懐胎至成人二十年骨髓方堅唯麋角自生至¶
堅無两月之久大者重二十餘斤其堅如石計一夜須¶
<pb:KR3k0063_WYG_003-37b>¶
生數兩凡骨之頓成生長神速無甚于此此骨血之至¶
强者所以能補骨血堅陽道强精髓也頭者諸陽之首¶
衆陽之聚上鍾于角豈可與凡血為比哉¶
周官獸人夏獻麋注云麋膏凉故夏獻之¶
淮南子曰孕婦見兔而子缺唇見麋而子四目埤雅麋¶
有四目其二夜目也𩔖從所謂目下有竅夜即能視是¶
也¶
春秋書冬多麋𫝊云以其害稼也¶
<pb:KR3k0063_WYG_003-38a>¶
愽物志麋掘澤草而食其場成泥¶
埤雅麋喜音聲麞喜文彩今獵户以彩服舞麞鹿麞即¶
麕也齊人謂麕為麞¶
埤雅麕性善聚善散故從囷囷聚也亦散也又曰麕鹿¶
皆健駭而麕性膽尤怯飲水見影輒奔故道書云麕鹿¶
句膽善怖¶
李衞公説道書中云麞鹿無魂故可食陶𨼆居云麞鹿¶
非辰屬又八卦無主即生死無尤故道家許聼為脯牛¶
<pb:KR3k0063_WYG_003-38b>¶
羊雞犬雖補益充肌膚於亡魂皆為愆責並不足噉清異¶
録道家言麞鹿麂是玉署三牲神仙所享故奉道者不忌¶
宋陳去非有題易元吉畫麞詩¶
南史將軍曹景宗曰我昔在鄉里騎快馬如龍與少年¶
數十騎平澤中逐麞數肋射之此樂忘死¶
　　狐(附貍/)¶
易未濟小狐汔濟濡其尾埤雅謂小者材不足也狐者¶
志不果也材不足志不果是以㡬濟而有濡尾之難¶
<pb:KR3k0063_WYG_003-39a>¶
禮檀弓古人有言狐死正首丘仁也白虎通正首丘不¶
忘本也注云正首丘謂正其首以向丘也¶
𩔖從燕識戊己不衘泥狐潜上伏不越度阡陌¶
張續宣室志張鋋夜行逢巴西侯置酒&KR0829;𤣥邱校尉至¶
一人衣黒衣天將曉鋋悸窹乃一狐卧于側葢所謂𤣥¶
邱校尉也¶
異苑胡道拾自云廣陵人好音樂醫術之事體有矂氣¶
恒以名香自防唯恐猛犬所噬自審死日戒子弟曰氣¶
<pb:KR3k0063_WYG_003-39b>¶
絶勿令狗見我屍也死于山陽歛畢覺棺空開之不見¶
屍時人咸謂狐也¶
管子曰狐白應隂陽之變六月而一見¶
𩔖從狐狼知虚實虎豹識衝破¶
埤雅狐妖獸也鬼所乘之有三徳其色中和小前大後¶
死則首丘¶
山海經青丘之國有九尾狐白虎通徳至鳥獸則九尾¶
狐見名山記狐神獸出青丘山音如嬰兒食之不蠱¶
<pb:KR3k0063_WYG_003-40a>¶
管輅𫝊有一小物如獸手持火以口吹之書生舉刀斫¶
斷腰視之乃狐也自此無火災¶
舊説狐有&KR0442;珠又曰狐禮北斗而靈善變化¶
郭氏𤣥中記狐千嵗為&KR0075;婦百嵗為美女為神巫為丈¶
夫與女子交接能知千里外事即與天通是為通天狐¶
名山記狐者古之&KR0075;婦其名紫紫化而為狐故自稱阿¶
紫牛羊日厯唐長慶中舉人歌曰欲入舉塲先問蘇張¶
蘇張猶可三楊殺我故輦下謂三楊為通天狐¶
<pb:KR3k0063_WYG_003-40b>¶
周成王時黒狐見¶
趙曄吳越春秋禹三十未娶行&KR0151;山恐時暮失嗣曰吾¶
娶必有應矣後有白狐九尾而造于禹曰白者吾服也¶
九尾者王證也于是塗山人歌曰綏綏白狐九尾龎龎¶
成于家室我多攸昌禹乃娶塗山女¶
搜神記燕昭王墓有老狐化男子聼張華講説華怪之¶
謂雷孔璋曰今有一男子少美高談孔璋曰當是老精¶
聞昭王墓有華表柱已千年可取照之當自見華如其¶
<pb:KR3k0063_WYG_003-41a>¶
言乃化為狐&KR0462;俎漢平陵王墓多狐自穴而出者毛皆¶
坌&KR0069;¶
&KR0462;俎野狐名紫夜撃尾出火將有怪必戴髑髏拜北斗¶
髑髏不墜則化為人矣¶
搜神記吳郡顧旃至一岡忽聞人語聲云咄咄今年衰¶
乃與衆尋覔岡頂有一穽是古時塜見一老狐蹲&KR0664;中¶
前有簿書一卷老狐對書屈指有所計較犬咋殺之取¶
視簿書悉是姦人女名已經姦者朱鈎頭所䟽名有百¶
<pb:KR3k0063_WYG_003-41b>¶
數而旃女亦在簿次¶
容齋隨筆城狐不灌社䑕不熏謂其所棲穴者得所憑¶
依此古語也故議論者卒指人君左右近習為城狐社¶
䑕¶
南部新書晉天福甲辰嵗公安滄渚民家犬逐一婦人¶
登木而墜為犬咬死乃老狐也尾長八九尺¶
李華鶚執狐記某嘗目異鳥撃豐狐于中野問名于耕¶
者對曰此金鶚也其何快哉因譲之曰仁人秉心哀矜¶
<pb:KR3k0063_WYG_003-42a>¶
不暇何樂之有曰是狐也震驚我姻族撓亂我閭里喜¶
逃徐子之廬不畏申生之矢皇祇或者其惡貫盈而以¶
鶚誅之予非斯禽之快而誰為¶
白居易古&KR0664;狐歌古塚狐妖且老化為婦人顔色好頭¶
變雲鬟面變籹大尾曵作長紅裳徐徐行傍荒村路日¶
欲暮時人静處或歌或舞或悲啼翠眉不舉花顔低忽¶
然一笑千萬態見者十人八九迷¶
蘇子美獵狐篇秋食承露禾夏飲灌園𣲖暮夜出傍舍¶
<pb:KR3k0063_WYG_003-42b>¶
雞畜遭横害晩登睥睨鳴呼吸召百怪或為嬰兒啼或¶
變艶婦態不知㡬千年出處頗安㤗¶
集異記李揆夏夜宿堂前之軒有巨狐鳴噪于庭乃人¶
立而跳月光逆射久之踰垣而去揆甚惡之及將曉入¶
朝其日正拜¶
宋徽宗宣和七年九月有狐升御榻而坐又李宻即位¶
狐鳴於旁¶
晉樂廣為河南尹先是河南官舎多妖怪前尹皆不敢¶
<pb:KR3k0063_WYG_003-43a>¶
處正寝廣居之不疑嘗外户自閉左右皆驚廣獨囘顧¶
見墻下有孔掘墻得貍殺之其恠遂絶¶
唐舒元輿飬貍述野禽獸可馴養而有禆于人者吾得¶
之貍余愛其能息䑕竊近乎正且勇嘗觀虞人有生致¶
者因得請歸置新豐里客舍常闔闗實竇縱于室中潜¶
伺之見軒首引鼻似得䑕氣則凝蹲不動斯湏果有䑕¶
數十軰接尾而出貍忽躍起竪瞳迸金文毛磔斑張爪¶
呀牙劃泄怒聲䑕黨帖伏不敢竄瞬視間羣䑕肝腦塗¶
<pb:KR3k0063_WYG_003-43b>¶
地迨夜背缸潜窺室内洒然而吾得高枕坦卧絶瘡痗¶
之憂皆斯貍之功乎¶
楊䕫蓄貍説敬亭叟之家毒于䑕暴穿桷穴墉室無全¶
宇咋嚙筐篚帑無完物乃賂于捕野者俾求貍子蓄于¶
家飾茵于棲給鱗以茹撫育之厚如字諸子其攖生摶¶
飛舉無不㨗鼠懾而殄影暴腥露膻縱横莫犯矣然其¶
野心常思逸于外㒺以子育為懐一旦怠其紲踰垣越¶
宇倐不知其所逝叟惋且惜涉旬不弭𢎞農子聞之曰¶
<pb:KR3k0063_WYG_003-44a>¶
野性匪馴育而靡恩非獨貍然人亦有旃梁武于侯景¶
寵非不&KR0055;矣劉琨于匹䃅情非不至矣既負其誠復返¶
厥噬嗚呼非所畜而畜孰有不叛者哉¶
蘇子由牛尾貍詩首如貍尾如牛攀條㨗險如猱猴橘¶
柚為漿栗為餱筋肉不足惟膏油深居簡出善自謀尋¶
蹤發窟并執囚蓄租分散身為羞松薪瓦甑蒸浮浮壓¶
入糟盎肥欲流熊脂羊酪真比儔引筯將舉訊何尤無¶
功竊食人所仇¶
<pb:KR3k0063_WYG_003-44b>¶
楊廷秀詩序偶野人有為予生得牛尾貍者獻諸丞相¶
周益公侑以長句狐公韻勝氷玉肌字則未聞名季貍¶
誤隨齊相燧牛尾策勲封作糟丘子子孫世世襲膏粱¶
黄雀子魚鴻雁行先生試與季貍語有唯其言湏聴取¶
楊廷秀詩朝來栗姫羽化去逋出木奴三百户烏椑士¶
子散如烟檢校不知渠去處山童報道黒衣郎字曰季¶
貍氏竒章上𣗳千回一霎强連夜剽掠積迺倉¶
　　狼(附豺/)¶
<pb:KR3k0063_WYG_003-45a>¶
詩&KR0206;風狼䟦其胡載㚄其尾毛詩草蟲經狼項下有袋¶
求食滿腹向前行乃觸之退後又自踏踐上㚄其尾進¶
退有患故詩以况䟦前㚄後袋故也詩注所謂頷下懸¶
肉即此也¶
埤雅古之&KR0463;火用狼糞取其煙直雖風吹不斜或曰狼¶
駢脅直腸其糞煙直為是故也内則曰狼去腸豈以此¶
歟¶
白帖湯時有白狼銜鉤入朝以為祥瑞周宣王得白狼¶
<pb:KR3k0063_WYG_003-45b>¶
而戎狄賓周穆王征犬戎得白狼四白鹿四而荒服不¶
至¶
白帖宋王懿字仲德義兵窘迫而值暴雨洪潦不知津¶
梁有一白狼至前仰天而號訖銜王衣因隨狼以濟¶
草木子狼尾一孔三毛䏶中筯大如鴨邜¶
周官獸人冬獻狼注云狼膏溫故冬獻之¶
張續宣室志張鋋罷秩歸蜀夜次巴西有人道左拜曰¶
巴西侯奉邀既見置酒邀滄浪君至一人蒼衣其質魁¶
<pb:KR3k0063_WYG_003-46a>¶
岸夜半鋋亦假寐天將曉鋋悸而寤見一狼卧于前盖¶
所謂滄浪君也¶
稽神録晉州神山民黄張妻忽夢一黄&KR0260;人腰腹甚細¶
留&KR0075;之两接而去遂懐妊好食生肉砥唇咬齒而性狼¶
戾後生二狼生即走其夫擊殺之¶
大宛𫝊烏孫王昆莫初生棄于野狼往乳之¶
後周異域𫝊突厥之先匈奴之别種也被鄰國破㓕有¶
一兒年十嵗兵刖其足棄草澤中牝狼以肉飼之及長¶
<pb:KR3k0063_WYG_003-46b>¶
與狼合有孕焉彼聞兒在欲遣殺之兒與狼逃之高昌¶
國北遂生十男其後各有一姓阿史那即其一也¶
埤雅豺狗足似狗而長尾白頰高前廣後其色黄季秋¶
取獸四面陳之以祀其先世謂之豺祭獸故先王候之¶
以田¶
汲冡周書霜降之日豺乃祭獸豺不祭獸爪牙不良¶
俗云羣豺噬虎言其徤猛且衆可以窘虎也史云豺見¶
虎睡則遶而溺之虎不能起遂噬之又云豺舌如&KR0068;䑛¶
<pb:KR3k0063_WYG_003-47a>¶
舌似鋸骨痩如豺豺柴也豺體細痩故謂之豺&KR0068;人骨¶
立謂之柴毁義取諸此¶
　　獺¶
汲冢周書雨水之日獺祭魚獺不祭魚國多盜賊記曰¶
獺祭魚然後漁人入澤梁埤雅獺取鯉於水裔四方陳¶
之進而弗食世謂之祭魚蓋自祭其先如貙豺然或曰¶
獺一嵗二祭豺祭方獺祭圓言豺獺之祭皆四面陳之¶
而獺圓布豺方布也又按俗傳獺祭魚將魚羅列於前¶
<pb:KR3k0063_WYG_003-47b>¶
取黄顙魚一枚以爪按其頭作聲如人有巫祝也故俗¶
呼黄顙魚為師祭畢獺食諸魚而縦魚師於水字説豺¶
亦獸也乃能𫉬獸能勝其𩔖又知以時祭可謂才矣獺¶
非能勝其𩔖也然亦知報本反始非無賴者¶
獺又能捕鳥見鳬鷖羣在則仰卧於水離水面尺許乃¶
吐沫以引之鳥見沫浮羣飛啄之獺乃以四足抱住淮¶
南子曰鵲巢知風之自獺穴知水髙下言嵗多風則鵲¶
作巢卑水之所及則獱獺移穴¶
<pb:KR3k0063_WYG_003-48a>¶
埤雅舊説蟾肪合玉獺膽分杯又曰熊食鹽而死獺飲¶
酒而斃叙例曰獺分杯嘗試之不驗惟塗於盞口但使¶
酒稍髙於盞面¶
本草西戎以獺皮飾毳服領袖則汚垢不染如風霾翳¶
目即以袖口拭目中即出¶
　　猴¶
昔有人畜一子母猢猻一日鳶飛下搏其子對母啄其¶
腦食其髓猢猻哀鳴三日不食徑於厨中取肉一片戴¶
<pb:KR3k0063_WYG_003-48b>¶
頂上往中庭似有所伺逡巡鳶果来搏肉猢猻兩手撦¶
擘其翅嚙腦食髓衆見之甚為快意¶
論衡鹿之角足以觸犬猴之臂足以搏䑕然而鹿制於¶
犬猴伏於䑕不利也¶
咸熈中有翁嫗㺯猴於瑞昌門外一日嫗死猴塟之咸¶
稱為義猴¶
幕府燕閒錄唐昭宗播遷伎藝人止有弄猴者猴頗馴¶
能隨班起居昭宗賜以緋袍號孫供奉羅隱下第詩云¶
<pb:KR3k0063_WYG_003-49a>¶
何如學取孫供奉一笑君王便着緋朱梁簒位取此猴¶
令殿下起居猴望殿陛見全忠徑趨其所跳躍奮擊遂¶
令殺之唐臣愧此猴多矣¶
神仙傳有人種黍山中患獼猴食之聞介象有道術乞¶
辟猴之法象曰明日往黍所望見羣猴便大喚語之曰¶
已白介君教莫侵食黍此人明日往視黍遇羣猴適欲¶
下𣗳因承象語遂各自還山¶
栁宗元憎王孫文猴之徳勃諍號呶唶唶彊彊雖羣不¶
<pb:KR3k0063_WYG_003-49b>¶
相善也食相噬齧行無列飲無序有難則推其柔弱者¶
以免好踐稼蔬所過狼籍披攘禾實未熟輙齕齩投注¶
竊取人食皆以自實其嗛山之小草木必凌挫折撓之¶
使之瘁然後已故猴之山居恒稿然¶
兩山墨談唐大厯中有猴數百集古田杉林中里人欲¶
伐木殺之中有一老猴忽躍去鄰近一家縱火燔屋里人¶
懼亟走救火于是羣猴遂脱去其狡智若此¶
宋時山僧云晏元獻公来獼猴滿山程伯淳作詩云聞¶
<pb:KR3k0063_WYG_003-50a>¶
説獼猴性頗靈相車来使滿山迎鞭驘到此何曽見始¶
覺毛蟲亦世情¶
王延夀王孫賦儲糧食于兩頬稍委輸於胃脾踡兔蹲¶
而狗踞聲厯&KR0008;而喔咿或嗝嗝而嚇嚇又嘀嗅其若啼¶
性&KR1536;猜而㺕疾態峰出而横施縁百仞之髙木攀&KR0444;裊¶
之長枝或羣跳而電透或成懸而瓠垂¶
黄山谷詩真宜少陵覔未觧栁州憎婢喜常儲菓奴顛¶
屢掣繩少陵覔謂杜甫有従人覔小胡孫詩栁州憎謂¶
<pb:KR3k0063_WYG_003-50b>¶
栁宗元有憎王孫文也¶
　　猿(附狙/)¶
或云猴性躁急猿性静緩¶
栁子厚憎王孫文猿之徳静以恒𩔖仁讓孝慈居相愛¶
食相先行有列飲有序不幸乖離則其鳴哀有難則内¶
其柔弱者不踐稼蔬禾實未熟相與視之謹既熟嘯呼¶
羣萃然後食衎衎焉山之小草木必環而行遂其植故¶
猿之居山嘗鬱然¶
<pb:KR3k0063_WYG_003-51a>¶
荆州記三峡猿長鳴至三更聞者皆下淚¶
晉書窮猿投林豈暇擇木¶
蜀志鄧艾見𤣥猿抱子在𣗳上引弩射之中猿母其子¶
為拔箭捲𣗳葉塞瘡艾嘆曰吾違物性其將死矣乃投¶
弩於水中¶
廣異志唐魏元忠性素强正其㣲時家貧止有一婢厨¶
中方㸑出外汲水還乃見老猿為其守火婢驚白元忠¶
元忠曰猿恐我乏使為我執㸑不亦善乎¶
<pb:KR3k0063_WYG_003-51b>¶
唐異聞錄王績遊嵩少選一散嵓石堂棲止焉月夜見¶
一人胡鬚眉白而瘦自稱山公與績談論往往有異績¶
疑其怪取鏡光出而胡者走失化為猿而殞¶
清異錄華山道士李道殷山棲谷飲有竒術能攝伏鬼¶
神畜一黑猿呼為臂童道殷於庵側古松上以茅草枝¶
營一巢為臂童寢息之所名峻青宅¶
宣室志張長史賃凶宅以居覩黑衣郎𣗳上擲瓦見擊¶
其弟射殺之乃猿也又孔氏帖潁川陳巖景龍初舉孝¶
<pb:KR3k0063_WYG_003-52a>¶
亷於京師至渭南縣見一婦人貌甚殊絶衣白衣立於¶
路隅掩袂而泣巖叩之婦人乃曰妾楚人也侯氏子家¶
弋陽先人以髙尚聞於湘楚間由是𨼆跡山林妾雖一¶
女子亦有箕山之志¶
許渾詩謝守携来東路長裊籐穿竹似瀟湘碧山初暝¶
嘯秋月紅𣗳正寒啼曉霜¶
蔡君謨詩朝棲喬林之蒼莽夕飲幽澗之潺湲¶
呉筠𤣥猿賦嘉其雨昏則無聲景霽則長嘯不踐土石¶
<pb:KR3k0063_WYG_003-52b>¶
逍遙於萬木之間春咀其英秋食其實不犯稼穡深棲¶
逺處獨有君子之性異乎狙狖之倫¶
李徳裕白猿賦動不為暴止皆擇所檉松鬱而不殘楂¶
梨熟而後取凌峻&KR0676;而電曜掛長蘿而匏垂施於射則¶
李控弦而即貫用於道則華飬形而不衰¶
莊子曰呉王浮於江登乎狙之山衆狙見之恂然棄而¶
走逃于深蓁有一狙焉委蛇攫&KR0946;見巧于王王射之敏¶
給搏捷矢王命相者趨射之狙執死王顧謂其友顔不¶
<pb:KR3k0063_WYG_003-53a>¶
疑曰之狙也伐其巧恃其便以敖予以至此殛也戒之¶
哉¶
　　兔¶
詩王風有兔爰爰雉離于羅注云兔性隂狡爰爰緩意¶
也¶
詩小雅趯趯毚兔遇犬𫉬之注云趯趯跳疾貌¶
小雅有兔斯首炮之燔之注云有兔斯首一兔也猶數¶
魚以尾也¶
<pb:KR3k0063_WYG_003-53b>¶
曲禮祭宗廟之禮兔曰明視¶
論衡儒者言月中兔夫月水也兔在水中無不死者夫¶
所謂兔者月氣耳¶
典略兔者明月之精視月而孕白帖稟星精握斗樞又¶
曰衡星發于兔一説兔目不瞬視雄毫而孕¶
春秋後語淳于髠説齊威王曰韓盧者天下之俊犬也¶
東郭㕙者海内之狡兔也韓盧逐東郭㕙騰山者五環¶
山者三兔極于前犬疲于後犬兔俱疲各死其處田父¶
<pb:KR3k0063_WYG_003-54a>¶
見而𫉬之無勞苦而擅其功今齊魏相持損兵斃衆恐¶
强秦大楚乗其後而有田父之功也¶
俗云兔營窟必背丘相通所謂狡兔三窟¶
楚詞顧兔在腹言顧兔居月之腹而天下之兔望焉于¶
是感氣¶
天𤣥主物簿孕環之兔懐于左腋毛有文彩間色至百¶
五十年當轉環于腦能𨼆形人不能見矣¶
周宣王時有兔舞鎬¶
<pb:KR3k0063_WYG_003-54b>¶
東漢方儲純孝負土成墳種松千株鸞鳥棲其上白兔¶
遊其下¶
草木子曰術家以十二肖配十二辰各有不足䑕無牙¶
牛無齒虎無脾兔無唇龍無耳蛇無足馬無膽羊無神¶
猴無臀雞無腎犬無腸猪無筋人則無不足也¶
韓子宋人有耕者田中有株兔走觸株折頸而死因釋¶
耕守株冀後得兔為宋國所笑¶
杜詩搗藥兔長生¶
<pb:KR3k0063_WYG_003-55a>¶
後魏書有兔入後宫檢問門官無得入者太祖令崔浩¶
推其咎徵浩以為當有鄰國貢嬪嬙者明年姚興果来¶
獻女¶
東漢孺叔林為東郡太守赤烏巢于屋梁兔産于牀下¶
隋書華秋汲郡人䘮母負土成墳廬于墓側有獵者逐白¶
兔入秋廬中匿秋膝下獵者異而免之後此兔常&KR0043;廬中¶
古今注漢哀帝建平元年山陽得白兔赤目如火¶
抱朴子兔夀千嵗五百嵗毛色變白冦氏曰兔毛白全¶
<pb:KR3k0063_WYG_003-55b>¶
得金之氣也¶
埤雅咀嚼者九竅而胎生獨兔雌雄八竅¶
古今注兔口有缺尻有九孔内則兔去尻狐去首¶
孔帖王武俊常與賓客一日射兔九十五觀者駭異¶
　　馬¶
玉華洞𤣥龍馬負雨師雨工導之吸四海之澤霑&KR0013;萬¶
物唐李靖常乘之以行天符事最靈異¶
鄒子曰董仲舒三年不窺園門乘馬不知牝牡又諸葛¶
<pb:KR3k0063_WYG_003-56a>¶
亮教曰昔叔敖乗馬三年不知牝牡人稱其賢¶
松窻夜話武徳皇帝有天廐馬毛如虎紋日行八百里¶
不與凡馬同&KR0820;而食世稱神駿¶
清異録相馬有法耳如削竹者蹄無纎塵¶
世説劉備初奔劉表屯於樊城左右欲因㑹宴取備備¶
覺如厠潜遁所乗馬名的顱墮襄陽城西檀溪水中溺¶
不得出備急謂馬曰今日急不可不努力馬達備意一¶
躍三丈遂得過¶
<pb:KR3k0063_WYG_003-56b>¶
朱建平善相馬魏文帝將出取馬入建平曰此馬今日¶
死矣及帝將乗馬馬惡衣香嚙帝膝帝怒遣使殺之¶
世説王武子善觧馬性嘗乗一馬着連錦障泥前有水¶
終不肯渡濟云此是惜錦障泥使人觧去便渡¶
左昭二十九年衞侯來獻其乗馬曰啓服塹而死公將¶
為之櫝子家子曰從者病矣請以食之注云啟服馬名¶
塹而死墮塹而死也¶
晉紀王湛有𨼆徳兄子濟性好馬所乗駿快意甚愛之¶
<pb:KR3k0063_WYG_003-57a>¶
湛曰近見督郵馬當勝此濟不然之取督郵馬與湛試¶
之湛曰直行平地何以别馬于是就蟻封盤馬濟馬果¶
躓¶
秦始皇有名馬七曰追風曰白兔曰躡景曰追電曰飛¶
翮曰銅雀曰晨鳬¶
唐書天寶中隴右節度皇甫唯明奏龍支縣人厙狄孝¶
義有馬生龍駒經九旬有九日身有鱗而不生毛臣就¶
檢視時有慶雲五色遙覆馬上久而不散請付史館又¶
<pb:KR3k0063_WYG_003-57b>¶
古詩天馬籋浮雲籋古躡字¶
埤雅馬之族不一而駻馬則喜前駑馬則喜後故古之¶
御者駑馬以鞭為主駻馬以轡為主¶
玉堂閒話驢馬駒隨母行有在前者有與母並者有隨¶
後者此由生時爾月初生者在前月半生者處中月末¶
生者居後始知含靈之𩔖皆稟四時五行之氣也今科¶
斗月大盡先生前兩足小盡先生後兩足¶
漢書何乃局促如轅下駒¶
<pb:KR3k0063_WYG_003-58a>¶
歐公詩呼童羈我果下驑按魏志穢國出果下馬髙三¶
尺乗之可以果𣗳下行¶
　　驢¶
史記匈奴竒畜即驢騾也¶
宋臧道弔驢文聰敏寛詳髙音逺暢真驢氏之名駒也¶
呉志諸葛子瑜面如驢¶
源流至論張子厚聞驢鳴而知己意之相似伊川見鳥¶
集而知機心之不生¶
<pb:KR3k0063_WYG_003-58b>¶
東漢李固為三公之子杖䇿驅驢負笈從師¶
晉陽秋胡威父質為荆州太守威自京都省父家貧無¶
車馬僮僕騎驢單行見父十餘日辭歸每至客舎自放¶
驢取樵㸑食¶
戴叔鸞母好驢鳴叔鸞每為驢鳴以悦其母¶
孟浩然曰詩思在灞橋驢子背上¶
陳摶乗驢入汴中途聞宋太祖登極大笑墜驢曰天下于¶
是定矣¶
<pb:KR3k0063_WYG_003-59a>¶
　　牛¶
周書武王放牛于桃林之野¶
詩小雅誰謂爾無羊三百維羣誰謂爾無牛九十其犉¶
爾羊来思其角濈濈爾牛来思其耳濕濕或降于阿或¶
飲于池此詩言宣王牧事有成而牛羊衆多也¶
孔叢子曰猗頓魯之窮士聞朱公富問術焉朱公告之¶
曰子欲速富當畜五牸乃適西河大畜牛羊於猗氏之¶
南十年之間子息萬計貲擬王公¶
<pb:KR3k0063_WYG_003-59b>¶
周禮牛宜稌注云牛土畜稌土穀故牛宜稌也¶
管子曰凡聴宫如牛鳴窌中牛含宫聲栁子以為黄鍾¶
在胎也¶
吕氏春秋百里奚未遇時飯牛於秦鬻以五羊之皮公¶
孫枝舉而獻諸繆公用之謀無不當舉必有功¶
唐末京師人春遊以牡丹花為勝賞李訓邀客賞花乃¶
繫水牛數十頭于前曰此劉氏黒牡丹也¶
甯戚相牛經牛常有似鳴者黄也本草牛有黄者皮毛¶
<pb:KR3k0063_WYG_003-60a>¶
光潤眼如血色時復鳴吼又好照水人以盆水承之伺¶
其將吐出乃喝迫即墮落黄如雞子大重叠可坼輕虚¶
而芬香佳若殺死在角中得者名角黄心中得者名心¶
黄肝膽中得者名肝黄¶
造化權輿夫乾為馬坤為牛乾陽物也馬故蹄圓坤隂¶
物也牛故蹄拆陽病則隂勝故馬疾則卧隂病則陽勝¶
故牛疾則立馬陽物也故起先前足卧先後足牛隂物¶
也故起先後足卧先前足又小雅其耳濕濕注云牛病¶
<pb:KR3k0063_WYG_003-60b>¶
則耳燥¶
齊宣王坐於堂上有牽牛而過堂下者王問之曰牛何¶
之曰將以釁鐘¶
淮南子曰剥牛皮鞟以為鼓正三軍之衆為牛計者不¶
若服軛也¶
漢武元封中大秦國獻牛善走多力使輦銅鐡起望僊¶
宫迹蹋在石上皆如花形故陽闗之外有花牛津¶
白居易集鄭𤣥家牛觸牆成八字¶
<pb:KR3k0063_WYG_003-61a>¶
左僖二十九年介葛盧来聞牛鳴曰是生三犧皆用之¶
矣其音云問之而信¶
晉書夫餘國若有軍事殺牛祭天以其蹄占吉凶蹄觧¶
者凶合者吉¶
韓子曰詹何坐弟子侍有牛鳴於門外弟子曰黑牛也¶
而白在其蹄&KR0607;何曰然視之而信¶
埤雅牛走順風馬走逆風¶
風俗通呉牛見月而喘言使之苦于日是以見月而喘¶
<pb:KR3k0063_WYG_003-61b>¶
蓋傷禽驚於虚弦疲牛望月而喘物之恒性每見似而¶
驚也¶
清異錄予陽翟莊舎左右有一田老者不為欺心事出¶
言鯁直諢名撞倒牆尤不喜殺牛見村舍懸列死牛頭¶
脚告妻子曰天下人所喫用皆従此黄毛菩薩身上發¶
生臨了殺倒却有天在¶
封君達少好道入鳥䑕山百餘年還鄊里常乗青牛人¶
號青牛道士¶
<pb:KR3k0063_WYG_003-62a>¶
淮南子曰牛岐蹄而戴角馬被毛而全足者天也絡馬¶
之口穿牛之鼻者人也¶
臧彦駛牛賦乃有超羣獨出騂毛文角¶
志怪茍晞為兖州鎮去京師五百里有貢晞珍異食者¶
晞欲貽都邑親貴慮信宿不復鮮美募得牛能日行千¶
里者晞旦發書疏至一更始竟而答書已還晞以其神¶
速疑筋骨有異殺而觀之唯有雙筋如小竹大自頭挾¶
&KR0387;着&KR0079;裏故外不覺¶
<pb:KR3k0063_WYG_003-62b>¶
栁宗元牛賦牛之為物魁形巨首垂耳抱角毛皮疎厚¶
牟然而鳴黄鍾滿脰抵觸隆曦日耕百&KR0341;¶
洞㝠記元封三年大秦國獻花蹄牛髙六尺尾環繞角¶
有四耳角端有肉蹄如蓮花¶
埤雅牛耳無竅以鼻聴也盟者聴于神故執牛耳而正¶
以不聴為戒¶
鬱林異物志周流者水牛也蒼毛豕身角若擔矛衛䕶¶
其犢與虎為讎抱朴子曰鴈銜蘆以捍網牛結陣以却¶
<pb:KR3k0063_WYG_003-63a>¶
虎¶
蘇子瞻書栁宗元牛賦後云嶺外地産沈水香必以牛¶
易之黎人得牛皆以祭鬼無脱者中國人以沈水香供¶
佛燎帝求福此皆燒牛&KR0079;也何福之能得¶
　　羊¶
易大壯羝羊觸藩羸其角陸氏云角既觸籬則羸而不¶
動進退兩難矣¶
曲禮凡祭宗廟之禮羊曰柔毛按柔毛周禮内饔辨腥¶
<pb:KR3k0063_WYG_003-63b>¶
臊羶香之不可食者曰羊冷毛而毳羶冷毛長毳毛結¶
詩小雅牂羊墳首三星在罶人可以食鮮可以飽注云¶
墳大也羊&KR0484;則首大¶
古今注羊一名長鬚主簿述異記一名胡鬚郎又陜西¶
同州沙苑出蠒耳羊其羊耳小味美¶
周易謀𩔖泰山失金雞西嶽亡玉羊鄭𤣥注金雞玉羊¶
二山之精¶
左宣十二年楚子圍鄭鄭伯肉袒牽羊以逆曰孤不天¶
<pb:KR3k0063_WYG_003-64a>¶
不能事君使懐怒以及敝邑孤之罪也¶
左宣二年宋華元殺羊食士其御羊斟不與及戰曰疇¶
昔之羊子為政今日之事我為政與入鄭師故敗君子¶
謂羊斟非人也以其私憾敗國殄民¶
孫卿子曰魯販羊者曰沈猶氏朝飲其羊以詐市人孔¶
子為魯司冦不敢飲羊¶
墨子曰齊莊公之臣王國卑與中里&KR0702;者訟三年而獄¶
不斷恐失有罪乃使二人共一羊盟齊之社二子相従¶
<pb:KR3k0063_WYG_003-64b>¶
以羊血灑社讀王國卑之詞已盡&KR0702;之詞未半祭羊起¶
而觸中里&KR0702;齊人以為神¶
李茂勲傳王處存以輕兵三千蒙羊皮夜布之野李全¶
忠軍望為羣羊争趨之遂致敗¶
按牛有黄狗有寶羊有卵石俱在腹中附膽而生羊卵¶
石白色如玉絶𩔖狗寶可治翻胃及羊病¶
　　豕¶
易説卦坎為豕性趨下豕能俯其首又喜卑穢亦水畜¶
<pb:KR3k0063_WYG_003-65a>¶
也¶
天官内饔供后及世子之膳羞辨腥臊羶香之不可食¶
者曰豕盲眂而交睫腥注云腥當作星肉成米似星¶
承平舊纂桂林風俗日食蛙曰豈不勝于黑面郎哉黑¶
面郎謂豬也一名魯津伯一名大蘭王一名烏將軍一¶
名長喙將軍又唐拱州人畜豬致富號豬為烏金¶
埤雅犬喜雪馬喜風豕喜雨故天將大雨則豕進涉水¶
波朝野僉載豕之性能水故牧豕之所在必水草之交¶
<pb:KR3k0063_WYG_003-65b>¶
此所以瀦从猪蓋瀦猪所食息也¶
東漢朱浮責彭寵書伯通自伐功髙天下往時遼東有¶
豕生子白頭異而獻之行至河東羣豕皆白懐慙而還¶
若以子功論于朝廷則為遼東豕¶
盧把為虢州刺史奏言虢官豕有三千為民患徳宗曰¶
徙之沙苑把曰同州為陛下百姓臣謂食之便帝曰守¶
虢而憂他州宰相才也詔以予民遂有意柄用矣¶
三輔决錄馬氏兄弟五人共作客舎養豬賣豚故民謂¶
<pb:KR3k0063_WYG_003-66a>¶
之曰苑中三公門下二卿五門嚄嚄但聞猪聲¶
唐安祿山嘗夜宴醉卧化為黑猪而龍首左右遽言之¶
𤣥宗曰猪龍也無能為者¶
司馬徽嘗有人妄認徽猪徽推與之後得亡猪以猪還¶
徽叩頭自責徽厚謝之¶
曺萌以仁厚稱鄰人有亡豕者與萌豕相𩔖詣門認之¶
萌不與争後所亡豕自還其主大慙送所認豕還萌萌¶
笑而受之¶
<pb:KR3k0063_WYG_003-66b>¶
郅都為中郎將従景帝入上林賈妃在厠野彘入厠上¶
目都都不行上欲持兵救妃都曰亡一妃復一妃進天¶
下所少者寜姬等耶陛下縦自輕奈宗廟太后何上乃¶
還彘亦去¶
　　狗¶
風俗通殺犬磔攘者犬金畜攘却也抑金使不害也¶
春秋考異郵七九六十三陽氣通故斗運狗三月而生¶
宋均注狗斗精之所生也¶
<pb:KR3k0063_WYG_003-67a>¶
公羊傳晉靈公食趙盾公曰聞子劍利以示我盾將起¶
進劍提彌明曰何故拔劍于公所盾知之踖而止公有¶
周狗謂之獒呼而屬之彌明逆而踆之絶領盾顧曰君¶
之獒不若臣獒也注云周狗言可與比周所指如意之¶
狗踆以足逆蹋之也¶
漢書靈帝于西園弄狗著進賢冠帶綬又昌邑王有狗¶
戴方山冠¶
左襄十七年宋華閲卒華臣弱臯比之室使賊殺其宰¶
<pb:KR3k0063_WYG_003-67b>¶
華呉十一月國人逐瘈狗瘈狗入于華臣氏國人従之¶
華臣懼遂奔陳注云瘈狗狂狗也¶
捜神記槃瓠者本髙辛氏宫中老婦人有耳疾醫者挑¶
治之有物大如繭以瓠盛之以槃覆之有頃化為犬其¶
文五色因名槃瓠後漢南蠻傳有帝以女妻槃瓠之説¶
今不盡載¶
西京雜記楊萬年有獵狗名青骹直百金又茂陵少年¶
李亭好馳逐鷹犬皆有佳名狗則有脩毫&KR0522;睫白望青¶
<pb:KR3k0063_WYG_003-68a>¶
曺之號¶
吕氏春秋齊有善相狗者隣人藉之買䑕狗朞年而得¶
曰良狗也其鄰畜之數年不噉䑕以告相者曰此志在¶
麞麋豕鹿不在䑕欲其䑕也則桎其後足遂取䑕¶
列子曰楊子之弟布衣素衣而出天雨觧素衣衣黒衣¶
而返其狗迎而吠之布怒將朴狗朱曰子無朴矣子亦¶
猶是也向使汝狗白而往黑而来豈能無怪哉¶
呉志孫峻謀誅諸葛恪恪將見之是夜精爽擾動通夕¶
<pb:KR3k0063_WYG_003-68b>¶
不寐嚴駕畢趣出犬引其衣恪令従者逐犬遂开車果¶
及禍¶
述異記陸機在呉豪客獻快犬名黄耳機後仕洛戲語¶
犬曰我家絶無書信汝能馳往否犬搖尾作聲應之機¶
為書盛以竹筒繫之犬頸犬遂尋路南走至機家得答¶
書還洛後犬死殯之遣還塟去機家二百步呼黄耳塚¶
蘇子瞻曰予来儋耳得大狗曰烏喙甚猛而馴隨予遷¶
合浦過澄邁泅而濟路人皆驚戲作詩曰烏喙本海&KR0729;¶
<pb:KR3k0063_WYG_003-69a>¶
幸我為之主食餘己瓠肥終不憂鼎爼晝馴識賓客夜¶
捍為門户知我當北還掉尾喜且舞跳踐趂童僕吐舌¶
喘汗雨何當寄家書黄耳定乃祖¶
三國典略徐之才嘗與朝士出遊望羣犬並走諸人請¶
目之之才應聲為辭曰為是宋鵲為是韓盧為逐李斯¶
東走為負帝女南徂¶
　　貓¶
格物論貓一名蒙貴一名烏圓及考爾雅注蒙頌即蒙¶
<pb:KR3k0063_WYG_003-69b>¶
貴捕䑕勝于貓則貓與蒙貴又似二物¶
唐餘錄建州刺史家月夜有七八白衣相語曰白老将¶
至奈何白衣者䑕白老者貓也¶
埤雅近人有収牡丹圗者叢下有一貓畫者曰此正午¶
牡丹也何以明之其花枝哆而色燥此日中時花也貓¶
眼黒晴如線此正午貓眼也有帶露花則房斂而色澤¶
貓眼早暮則圓日漸午則狭長正午則如一線耳¶
貓口中三坎捉一季五坎捉二季七坎捉三季九坎捉¶
<pb:KR3k0063_WYG_003-70a>¶
四季言口内有九坎者能四季捉䑕也¶
唐崔祐甫代宗時屢遷中書&KR0213;人㑹朱泚軍中貓䑕同¶
乳表其瑞宰相常衮率羣臣賀祐甫議曰不可詔使問¶
狀對曰臣聞禮迎貓為其食田䑕以其能去害雖細必¶
錄今貓受畜于人不能食䑕而反乳之無乃失其性也¶
相貓法眼用金光身要短面要虎威聲要喊露爪能翻¶
瓦脚長善走家面長雞種絶尾大懶如蛇又云耳薄不¶
耐寒¶
<pb:KR3k0063_WYG_003-70b>¶
鶴林玉露蘇東坡云養貓以捕䑕不以無䑕而養不捕¶
之貓畜犬以防奸不以無奸而畜不吠之犬余謂不捕¶
猶可也不捕䑕而捕雞則甚矣不吠猶可也不吠盜而¶
吠主則甚矣嫉視正人必欲盡擊之非捕雞乎委心權¶
要使天子孤立非吠主乎¶
清異錄余在輦轂至大街見揭小榜曰虞太傅宅失去¶
貓兒色白名曰雪姑¶
黄山谷乞貓詩秋来䑕輩欺貓死窺甕翻盆攪夜眠聞¶
<pb:KR3k0063_WYG_003-71a>¶
道貓奴将數子買魚穿栁聘䘖蝉按衘蝉貓名又謝周¶
元之送貓養得貓奴立戰功将軍細栁又家風一簞未¶
厭魚餐薄四壁常令䑕穴空¶
劉後村潛夫詰貓詩古人養客乏車魚今汝何功客不¶
如飯有溪魚眠有毯&KR0216;教䑕嚙案頭書¶
　　䑕¶
詩召南誰謂䑕無牙何以穿我墉¶
家語齊景公問晏子曰為人何患曰患社䑕出竊于人¶
<pb:KR3k0063_WYG_003-71b>¶
入託于社灌之恐壞墻熏之恐燒木¶
莊子曰鼹䑕飲河不過滿腹鼹一作鼴此䑕多伏于水¶
又能偃水放沫故云¶
陶𢎞景鼢䑕一名隱䑕如䑕大而無尾黑色長鼻甚强¶
常穿耕地中而行陳蔵器曰隱䑕隂穿地而行見日月¶
光則死或曰是野田中尖觜䑕乃伯勞所化¶
左襄二十三年齊侯将與&KR0391;紇田&KR0391;孫聞之見齊侯與¶
之言伐晉對曰抑君似䑕夫䑕晝伏夜動不穴于寢廟¶
<pb:KR3k0063_WYG_003-72a>¶
畏人故也今聞晉之亂而後作焉寜将事之非䑕何如¶
㑹稽山一人姓蔡隱居山中養䑕數十頭呼来即来遣¶
去即去其人言語狂易人呼謫仙¶
竇氏家傳竇攸治爾雅舉孝亷為郎世祖與百僚大㑹¶
時買得一䑕身如豹文問羣臣莫知惟攸對曰名鼨䑕¶
見爾雅又漢武帝時得一䑕豹文孝亷郎終軍知為鼮¶
䑕賜絹百疋¶
孔帖王孝標為清邊道總管初進軍平州白䑕晝入營¶
<pb:KR3k0063_WYG_003-72b>¶
頓伏皆謂䑕精胡象也白質歸命天亡之兆及戰乃孝¶
標覆焉¶
詩魏風碩䑕碩䑕無食我黍又曰無食我麥無食我苗¶
按碩䑕即爾雅鼫䑕頭似兔尾有毛青黄色好在田中¶
食粟荳¶
述異記南陽趙度好藝術有白米為䑕所盗乃披髪把¶
刀畫地作獄四靣開門向東長嘯羣䑕俱至呪之曰凡¶
非噉米者過惟止者十餘乃剖其腹有米在焉¶
<pb:KR3k0063_WYG_003-73a>¶
五行志景雲中有蛇䑕鬬于右威衛營東衙槐𣗳上蛇¶
為䑕所傷説者以為鬬者兵象¶
孔帖李林甫一日取書&KR0809;訝其重開而視之乃一大䑕¶
躍出化為蒼犬怒目張牙仰視林甫以物擊之䑕即應¶
手而斃林甫惡之月餘卒¶
秦李斯少時為郡小吏見吏舍厠中䑕食不㓗近人犬¶
數驚恐觀倉中䑕食積粟居大廡之下不見人犬之憂¶
乃嘆曰人之賢不肖譬如䑕矣在所自處耳¶
<pb:KR3k0063_WYG_003-73b>¶
晉淳于智善厭勝劉柔夜卧䑕嚙其左手指智曰是欲¶
殺君而不能當為君使其反死乃以朱書柔手作田字¶
使露手卧明日有大䑕伏死于前¶
許邁小名映有䑕嚙映衣乃作符召至中庭映曰嚙衣¶
者留不嚙者去羣䑕並去惟一䑕獨住伏于中庭而不¶
敢動¶
馬融曰猨蜼晝吟鼯䑕夜呌¶
世説晉簡文帝為撫軍時牀上塵不聴拂見䑕行跡視¶
<pb:KR3k0063_WYG_003-74a>¶
以為佳有參軍見䑕白日行以手板批殺之撫軍不悦¶
埤雅鼯䑕爾雅所謂鼯䑕夷由状如小狐肉翅翅尾項¶
脅毛皆紫赤色脚短爪長飛且乳或謂之飛生一名飛¶
蠝性食火烟能從髙赴下不能從下升高荀子所謂鼯¶
䑕五技而窮即此是也按五技謂能飛不能上屋能緣¶
不能窮木能逰不能渡谷能穴不能掩身能走不能先¶
人或曰鼯䑕一名夷暢一名鴺鳥似蝙蝠聲如人呼¶
瑣言竇璠乆不第晩娶宇文翊女遂登科時杜尚宅失¶
<pb:KR3k0063_WYG_003-74b>¶
火云因䑕尾曳火而作韋詵因謂璠曰魚化龍雷為燒¶
尾近日䑕亦有燒尾者璠大慚¶
埤雅有一種䑕見人則交其前足而拱謂之禮䑕詩曰¶
相䑕有體人而無禮其或取諸此乎又鼫䑕兔首似䑕¶
而大能人立交前兩足而舞其害稼者曰雀䑕¶
&KR0008;&KR0008;一名土䑕無目黒色穿土而行天将雨則鳴行必¶
成羣啣尾魚貫而進以目瞽懼顛蹶也¶
埤雅鼷䑕有螫毒甘口齧人及鳥獸皆不痛春秋所書¶
<pb:KR3k0063_WYG_003-75a>¶
食郊牛之角者也博物志曰乃䑕之最小者或云甘䑕¶
是已¶
爾雅鼳䑕身長鬚而賊秦人謂之小驢¶
浙東衢州出竹䶉大如圓瓠多膏中啖土人珍之好伏¶
土底食竹根未甞見日形似家䑕蒼色尾短目細而長¶
前足不分爪指乃一片者後足微有爪指¶
埤雅栗䑕蒼黑而小尾大于鼬取其尾毫可製筆一名¶
松䑕食松實及栗橡之物¶
<pb:KR3k0063_WYG_003-75b>¶
水䑕生于水中不入人家俗云直蛇横䑕盖蛇好順流¶
而行䑕好横流而渡也神異經北方氷厚百丈有小䑕¶
在下毛可為褥即氷䑕也¶
埤雅貂䑕𩔖褥毛者也其皮燠于狐貉取以為帽得風¶
則煖其毛拂靣如熖朔地寒苦人以其皮溫額後代以¶
金璫首飾前挿貂尾又一種曰銀䑕似貂而白色毛長¶
三寸柔煖可愛皮勝于貂䑕¶
孔帖黄君漢為李宻守栢崔義元見羣䑕渡河曰此昔¶
<pb:KR3k0063_WYG_003-76a>¶
王敦亡兆也因說君漢以城歸¶
李宻将敗屯營羣䑕相啣尾以渡于洛經月不絶¶
異苑景平中東陽大水永康蔡喜夫避水住南壟有䑕¶
浮水来伏喜夫奴牀角奴愍而不犯每以食與之水既¶
退喜夫反故居䑕前脚捧青絹紙裹三寸許珠著奴牀¶
前啾啾如欲語也¶
釋法顯仙遊本紀祗園精舍燒香燃燈續明日夜不絶¶
䑕啣炷燒幡盖精舍都盡¶
<pb:KR3k0063_WYG_003-76b>¶
埤雅鼩䑕一名鼱鼩一名&KR0008;鼩似䑕而小東方朔曰譬¶
猶鼱鼩之襲狗者也¶
鼪䑕一名鼬一名黄䑕狼一名䑕豺如䑕而大純黄色¶
善捕䑕亦能盗嚙雞鴨人頗患之¶
孔帖黄巢進取陜虢檄闗戍曰吾道淮南逐髙駢如䑕¶
走穴爾無我拒¶
朝野僉載唐蘓徵任汜水縣令舉止輕薄郎中張元一¶
目為失窟䑕¶
<pb:KR3k0063_WYG_003-77a>¶
魏盧元明鼠賦鬚如麥芒半垂眼如豆角中擘託社忌¶
器妙解自惜深藏厚閉巧能推覓或尋繩而下或自地¶
髙擲盗干湯之珍俎傾留髠之香澤傷繡領之新製毁¶
羅衣之重襲曹舒由是獻規張湯為之被謫¶
子瞻却鼠刀文有穴於垣侵堂及室跳牀撼幕終夕窣¶
窣叱訶不去啖嚙&KR0037;栗掀盃抵缶去不遺粒¶
仙經蝙蝠一名仙鼠千年之後體白如雪棲則倒懸葢¶
飲乳水而長生也¶
<pb:KR3k0063_WYG_003-77b>¶
山海經丹重之山有獸其狀如鼠兔首廣耳其音如律¶
以其尾飛故曰飛鼠¶
　¶
　¶
　¶
　¶
　¶
　花木鳥獸集𩔖卷下¶
